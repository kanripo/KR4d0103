# -*- mode: mandoku-view; -*-
#+TITLE: 雲巢編
#+DATE: 2015-08-24 23:54:26.439632
#+PROPERTY: ID KR4d0103
#+PROPERTY: BASEEDITION WYG    
#+PROPERTY: JUAN 卷一
<pb:KR4d0103_WYG_001-1a>¶
欽定四庫全書¶
　雲巢編巻一　　　　　　　宋　沈遼　撰¶
　　卧龍雪¶
錯落卧龍雪近春殊未消庭前玉札碎竹裏鈆華飄陽¶
氣在幽壤輕寒生泬漻城中清酪熟歌吹上岧嶤¶
　　寄陸九¶
賀老湖邉春水生野陽浮動北風輕天邉重鬭歌筦響¶
鑑裏綵舟金翠明大抵盛時須著意要知吾輩未忘情¶
<pb:KR4d0103_WYG_001-1b>¶
君如彦道能懐帽便逐輕帆作此行¶
　　和穎叔西園春宴¶
閒居喜逰覽嘯詠待春風春風來無逆濳將羣卉通卧¶
龍形勝地一篙鑑湖中府寺壓山起亭臺儼穹崇幽翮¶
弄新儔夭葩散珍叢弱栁不勝姸修烟杳蒙蘢太守樂¶
邦人縱觀迨時豐天邉振簫瑟縹渺大鼇宫逰人競行¶
樂十里畫羅紅金繡不誇富隨珠巧玲瓏眄睞鬭舟劇¶
歡呼金鼓雄躊躇水中巧公子射琱弓神技窮怪變舞¶
<pb:KR4d0103_WYG_001-2a>¶
衣事雍容草樹日欣欣笑語咸嗈嗈今此駘蕩節衆樂¶
兹無窮吾昔事冶逰浚都盛朋從邇來翻澹泊白髪成¶
衰翁欲進一樽酒坐來還無悰追懐少年趣那知化人¶
功慷慨芳樹下日斜萬人空喧呼趣歸馭璧月生簾櫳¶
　　和穎叔蓬萊閣¶
海上仙山豪泛泛隨狂潮仙人毒其危禺强資巨鼇澒¶
洞絶世紛於焉樂逍遙長年誓不死玉觀何岧嶤麻姑¶
朝按行洪崖暮相招宴勞酌瓊液獻酬肯相饒月裏振¶
<pb:KR4d0103_WYG_001-2b>¶
金珮風前吹玉簫至真逰樂地世俗風波遙我本丘壑¶
人居然厭煩囂步此重閣峻仙意何飄飄下視照湖春¶
浩蕩生波濤愛兹為中峙想可娯洪髙蕭灑紫霞衣淡¶
泊顔氏瓢聊樂白駒影軒裳真圈牢賀老久不作吾方¶
餌金膏輕身化羽翼把袂窮丹霄¶
　　望海亭¶
平昔懐壯觀欲浮滄海逰乖暌未即去歎恨成淹留縱¶
步越山頂危亭停斗牛顧視東北軒烟雲莽浮浮氣象¶
<pb:KR4d0103_WYG_001-3a>¶
凌萬有心膽森相投暫欣區霧明三江如帶流信哉天¶
地大蕩蕩難為侔迤邐睨三川㣲茫使人愁春曉看晴¶
旭秋宵懸玉鈎未遂逢海若空然想蓬丘老氏患有身¶
安得六翮修終期赤松輩敖蕩成蛟虬¶
　　秦望閣¶
秦王昔東狩悵望慕長生訾黄杳不下空山獨含情瞻¶
彼萬仭勢强兹千載名居然作南屏翠影臨重城伊昔¶
賢太守樂此烟雲輕慿髙結華構軒敞資神明後來宅¶
<pb:KR4d0103_WYG_001-3b>¶
此地决訟休羣氓仰止鎮靜姿仁心繇是閎東州七萬¶
井利病隨時平百姓望太守雲間引雙旌政成宴賓從¶
籩豆陳前楹上下此相樂於焉歌太寧眄想仲蔚隠聿¶
懐安石清荒湛焉用戒終想愧崢嶸¶
　　贈桃源大師還剡¶
金庭昔相㑹我髪才勝冠長嘯望海嶠志懐九霄丹道¶
人方少壯談笑昇仙壇一别支一載流年劇飛翰韋布¶
早相誤多病甘衰殘道人自怡恱形神愈堅完訪我吳¶
<pb:KR4d0103_WYG_001-4a>¶
山陽相顧生驚歎使我負愧恥終身謝仙官猶欣被闇¶
黮得與世路寛若逢羡門老為余假青鸞¶
　　送智印師還㑹稽¶
窮居謝世事浩蕩如孤雲生計委夢幻焉能履紛紛上¶
人逺來過髙談紓所聞天上曼陁華吾知恱清芬至理¶
有神仙㑹為貝多文法力浩無邉諒能抗三軍鼎新布¶
金地檀施咸訢訢翩然揖歸袂吾固殊其羣浮杯渡天¶
塹歸路稽山根昨夜一尺雪佳氣生鋤耘擁毳可待飽¶
<pb:KR4d0103_WYG_001-4b>¶
尚應事修焚後㑹復何時相望此江濆吾已與心約行¶
當宅榆枌他年白蓮㑹何慙張隠君¶
　　禪老閣¶
少年尚淵黙偃仰事詩書端然忘緼藉乃欲尋榮途一¶
辱未知補三獻何其愚深中雅有趣寧終渾泥塗用物¶
必傷已誓將老江湖在人既少與於此固何誅賞心不¶
期侈澹泊自有餘儻逢安石輩知余為善謨¶
　　春日中和堂¶
<pb:KR4d0103_WYG_001-5a>¶
春風何處來婉婉不暫停芳林二三月赤白鬭敷榮我¶
念造化始有誰主其平天地不相干世人强經營陽光¶
肆燠沐幽禽弄和聲春風迎我笑宛轉入軒楹雖非少¶
年客感事豈忘情拂拭久懸榻開簾敞髙明衰病無可¶
樂聊兹寄平生彭殤付一夢吾已能逃名¶
　　寄題僧榮妙勝齋¶
婉婉江記室故廬在西陵疇昔文雅地何年鐘梵興越¶
江下朝海門前紺波騰蒼茫夢筆事誰似畫橋稱世道¶
<pb:KR4d0103_WYG_001-5b>¶
久䝉昧至人絶勾繩名存誰有實身徃復奚慿萬生著¶
動靜其初非云應紛然競其趣自知逺真乗上人學智¶
者髙談信能承知以妙為勝新題敞相仍色相不足誇¶
是境方清澄行期授記誨為我比然燈¶
　　送師說兄弟西歸¶
逍遙卧山館久已謝勞生春和不與較安得駐君行昔¶
㑹殊可樂今歸豈忘情所樂去如掃有情紛若縈引領¶
望河橋雙舟鮮且輕揚州看紅藥雎邊弄朱櫻頻羡君¶
<pb:KR4d0103_WYG_001-6a>¶
此逰夢寐過吳城誰知一感别聊復亂吾清¶
　　讀酈生傳¶
秦人被塗炭酈生自清狂暴吏不得加髙懐信旁洋山¶
東赤龍長興嘯取功名馮軾下全齊其身先就烹古人¶
不輕死何嘗貴其生顧已有所造二途皆一征有誰憐¶
是翁欲㠯身徇榮未卒杯酒樂蒼茫禍來嬰所懐奄不¶
救焉如監門清乃知謬厝置視世已皆輕死者良可歎¶
世俗方營營至仁吾所師但欲窮山耕¶
<pb:KR4d0103_WYG_001-6b>¶
　　觀金沙花有感¶
夭艷迎人意欲迷不言正是怨深時愁腸百結不堪續¶
惆悵年年開向誰¶
　　贈有道者¶
昔吾知養生始自皇人經其說乃浩博隠奥通神靈錦¶
囊固申行夢寐嗟沉㝠十年不一開未甘遂遺形矯矯¶
髙平生真訣炳丹青要妙不在多一言如發硎使人久¶
滯念霍如病已醒豈徒固衰朽且將延百齡我雖欲亟¶
<pb:KR4d0103_WYG_001-7a>¶
試未能廣娉婷明年走浚上要當宅重扃信如君所說¶
誓將鄙心銘為報不易言髙山柏亭亭¶
　　留題廣教安素堂¶
佛舍靜不喧求心知有趣誰言幽人迹寂寥為善住太¶
師說法地何為號安素安得此麄言令人起驚悟既不¶
生滅定宜已墮諸數不說福徳多𡨕㝠知正度念復(闕/)¶
饒益能仁起兹䕶獨示毉王攻豈為有生故伊昔究法¶
樂清言對芳樹何日敝廬歸過汝窮朝暮¶
<pb:KR4d0103_WYG_001-7b>¶
　　贈王伯虎¶
盛暑劇焚燎深林稱幽棲衰殘不勝事遂得休天倪重¶
闗人響絶憫黙與時違慨念百年樂誓將老鋤犁吾子¶
造府㦸勤拳苦攀躋迺欲强訪我清言相與稽君方事¶
軒冕我乃樂山溪所向適殊途安得問軏輗要我有所¶
賦將報錦與綈病思何足云有愧測海蠡¶
　　七月五日立秋初夜觀月¶
酷暑殊未却㣲風初夜清徘徊中庭步復賞月華明物¶
<pb:KR4d0103_WYG_001-8a>¶
色豈驟變人情自先驚長林最蕭灑瑟瑟戰秋聲野心¶
獨怡懌念此嵗月征聊持一樽酒憑几坐南楹¶
　　七月十日天隂¶
江海積隂地浮雲朝暮生秋來不為雨庭戸含孤清南¶
方八九月殘暑尚未平大火正西流迺得逃炎蒸衰栁¶
弄金飇幽蟬咽復鳴漸欣泉石趣已厭葛衣輕夙昔抱¶
幽志何心守硜硜已能閉諸外無憂人事縈¶
　　將去錢塘望烏峰有感¶
<pb:KR4d0103_WYG_001-8b>¶
海燕謝故巢明年復來棲逰人去故里飄飄困東西三¶
年豈云逺徃徃遂乖睽猶如水中木那得有定稽青山¶
為無聊野水含悽悽人生百年樂中復失故蹊悲歌夜¶
半清收涙不可啼深愧社中翁生死守一溪無榮安得¶
辱萬事皆可齊吾性樂幽閒未遂親鋤犁為約平生逰¶
終不為世迷箕潁有夙心老將守田畦¶
　　送榮叔歸蕭山¶
疇昔來㑹稽浮舟出江隄蒼茫望津道隠隠辟招提虚¶
<pb:KR4d0103_WYG_001-9a>¶
氣發峻嶺疑有至人棲龍象兹擁衛羣木皆萋萋吾家¶
浮屠老早歲離煩迷持律破三業悟道臻淵倪法網覆¶
衆生一念絶町畦戒刀割大葷水陸無象犀凡物有極¶
勢固難叙階梯兀然被衣裓誰能判金泥六時宣法音¶
萬生荷提攜愚人本無識有識自難稽如我解所說安¶
可議東西稽首送歸馭信美舊山蹊¶
　　留題榮師妙勝齋¶
萬生托鈞播美好皆因人公能以妙勝有趣即為真儼¶
<pb:KR4d0103_WYG_001-9b>¶
雅翠山聳參差芳草新欲知閒客意亦以勝吾身¶
　　寄昭慶闍黎¶
二年客江漢不知春與秋東來望吳越歴記昔時逰蕭¶
山江水西萬屋白雲迷地勢既灑落家家臨水隄中有¶
一大士法與天台齊至行通神明上乘無階梯吾昔屢¶
入室遂能離筌蹄誰言似金粟真已謝荆溪憫憫强冠¶
帶悠悠恨乖暌仍作趙魏行何年造幽棲臨風一問訊¶
深已愧提撕¶
<pb:KR4d0103_WYG_001-10a>¶
　　過揚子望金山懐南屏師¶
滄溟有餘力揚子生狂瀾素秋將西渡竚立成盤桓吾¶
豈懐土人苦厭世事艱自念從此去何時復丘樊¶
　　觀蕉葉二首¶
春隂薄薄壓輕寒朱檻無聊愁夢殘唯有庭蕉㑹人意¶
芳心欲展復㣲攅¶
憶昔紅蕉狼籍時玉人攜手淚沾衣今日芳心為誰展¶
天邉怊悵未成歸¶
<pb:KR4d0103_WYG_001-10b>¶
　　登澧陽樓¶
𣺌𣺌江湘萬里平夕陽明處楚山横已知多病催生計¶
那為青春感客情牢落不如孤鶴羽支離何慕古人名¶
追懐年少區區意還似西軒一夢驚¶
　　殘花¶
忽忽春已老强行芳樹邉不能驚白髪何用惜流年殘¶
紅不可擷復畏青條折榮落終嵗事何心翻惙惙¶
　　寄才仲¶
<pb:KR4d0103_WYG_001-11a>¶
陶令在彭澤放懐天壤間横江三百里徃徃向廬山多¶
尋簡寂醉時訪逺公閒不復顧吏迹世人指為頑公子¶
負文華少年成青綸風流不屑俗為邑得星灣節節香¶
爐峰據案見蒼顔何勞事舟楫緩步可躋攀形骸付物¶
外勿使人事關嵓壑髙世人有誰偕徃還新篇定盈軸¶
佳句不可刪南風儻乘寄誠足慰衰孱¶
　　寄南屏師¶
庭栁日衰落已聽暮蟬吟吾州西郭外誰感故人心卧¶
<pb:KR4d0103_WYG_001-11b>¶
病觀元化悠悠信難諶不為物所遷固知幽趣深情來¶
念不淺道喪理亦沉相望五千里江漢水涔涔神逰不¶
可到短夢安能尋不如東歸翼華髪滿瑤簪¶
　　緑髪¶
少年愛緑髪櫛沐對春時多病久衰瘁感事還成悲昔¶
人寧非我我意顧何知不須下照水始識無生岐¶
　　釣魚¶
池上獨垂釣日斜含夕隂游魚方適意㣲我亦無心投¶
<pb:KR4d0103_WYG_001-12a>¶
竿乃有獲顧汝猶顛擲脫鈎捨之去我與女偕適¶
　　澧州水¶
火行厭袢溽隂雨重為沴時序亦巳僭衰羸頓知敝蒼¶
茫洞庭上五江劇奔逝民阽為魚憂浮桴具生計吾迺¶
羇旅人髙軒俯東勢攜持顧未免仁心安可濟冒軼𤓰¶
瓠區平原信容裔池荷失清賞流萍蕩階砌咨嗟竹窻¶
卧凄風振衣袂欲謀一觴樂幸來豁䝉滯¶
　　重賦¶
<pb:KR4d0103_WYG_001-12b>¶
永念暑雨煩居然蹈憂沴寧謂生怨咨甘為小人敝隂¶
淫亦何患臨觀大川逝竹屋雖小疎補苴豈無計水性¶
本就下平川衍無勢壅隘何不勝湫底何由濟河伯逢¶
海若足使誇洋裔池魚肆涵泳洋洋旁軒砌流汗一已¶
收蕭騷撫輕袂安得趣東歸舟航應不滯¶
　　寄贈舒州徐處士¶
昔愛灊川逰青林覆幽石道人攜手行蕭然名山客誰¶
知墮世路譬如羈飛翮林皋未脫去紛紛頭欲白輕負¶
<pb:KR4d0103_WYG_001-13a>¶
皇人經猶懐稚川䇿幸已棄韋帶逺謝功名迹聊希閉¶
闗士正苦身為役别來二千日還丹應有獲毋忘絳囊¶
贈使我昇仙籍將酧金鐶脆青綾三萬尺¶
　　寄贈伊先生¶
在昔齊光禄招余訪仙宫崇嵓九疊峻行望庵前松(是/時)¶
(先生種松自虚仙/觀北闗連至庵下)下馬過星壇超然挹孤風華冠映紺¶
髪談笑想鴻濛飲之青精飯喻以朝元功顧余方羈束¶
焉能謝人中闇黮七八嵗日月何匆匆吾非久寐客不¶
<pb:KR4d0103_WYG_001-13b>¶
煩一言攻己知棄寵辱安能為世庸還丹何時就白雲¶
弄秋空相望江湖上杳杳復䝉䝉¶
　　贈長蘆福長老¶
達摩西歸不記年雪山消息更茫然行人不㑹真如事¶
唯愛長蘆含暮烟¶
　　寄崇徳大師¶
滄波𦕈𦕈太湖邉引領西風為悵然已㑹老師忘世事¶
阿蘭那行即真禪¶
<pb:KR4d0103_WYG_001-14a>¶
　　贈夾山長老兼示石門蹇大博¶
古佛不滅法處處唯青山如來大道塲多出荆湘間吾¶
聞夜山勝欲徃倦躋攀一接老師語已如陟孱顔秋風¶
孤猿嘯絶壑古松殷夜半天樂清龍象稽首還為我告¶
卓令法樂元非艱欲令沉痾愈邂逅毉巫閒¶
　　西閣秋杪感懐¶
秋入孤城萬木凋荒山野水出林梢澧中夷落無烽火¶
湖上風雲有鬭蛟經歲杜門人不識終身謝事世何嘲¶
<pb:KR4d0103_WYG_001-14b>¶
故廬寂寂烏峰下誰為迎霜葺草茅¶
　　屈平¶
屈平已放逐行吟成久歌孤心抱幽恨君王將若何才¶
調固灑落胡為情慮多哀哀撫長鋏軋軋感女蘿彼已¶
不我待吾將懐彼那空令汨羅水予客泣清波¶
　　雜詩六首¶
葱蒨竹林下秋來多獨徃豈無夕禽喧固勝人語響欲¶
詠葛天歌支離難自强何如黙黙為中心亦怠賞(一/)夭娥¶
<pb:KR4d0103_WYG_001-15a>¶
屬客舞樂府聲寂寥翹彦列中堂於以娯終朝誰言野¶
人樂孤坐自逍遙青松有幽操白石割圭刀人生若朝¶
露哀樂迭相招焉用金玉姿甘被膏火銷翛然卧林下¶
不繫市與朝何必薄周孔使我為由巢(二/)身世日泯泯譬¶
彼一毫輕胡為餓首陽不必造承明達人不言命恥向¶
寵辱驚不為檻下虎即作林中麖憫憫欲夸俗皎皎還¶
為名卜筮雖小藝逸哉嚴君平(三/)古人有精思飄飄出天¶
壤遺形若屣履寧復顧煩鞅髙鳳㑹幽趣迺貽漂麥讓¶
<pb:KR4d0103_WYG_001-15b>¶
禦冦好逰適初聞内觀賞希夷本人境奚憚不可徃有¶
說即忘言指象真為駔(四/)少小負不羈長大好丘壑天事¶
與人為信哉何寥廓乃知戛戛行皆為名所縛寧為瑣¶
瑣人有非利所攫至行本無為俗論自美惡强行或顛¶
沛終始豈億度朱張信吾師王貢不可作咄咄轅門駒¶
毋以吾斟酌(五/)達人體無為汎汎若野馬胡為狂夫志&KR0787;¶
然小天下知足自有餘多謀始恨寡可否必繫己出處¶
焉用假大塊勞羣物吾生信容冶死生㑹如一髙情迺¶
<pb:KR4d0103_WYG_001-16a>¶
能捨(六/)¶
　　贈磻翁龍尾硯¶
龍尾山盤八十里龍尾有潭下無底秋月亭亭潭氣黑¶
其中有石色如墨山川秀氣散不為風雲頑不為砂礫¶
融結至寳有物主水上經營無處所經年始獲不敢賈¶
我昔逰江南有客遺我誇龍子吾知龍能變化是或不¶
可制追琢為巨硯大筆揮離騷中圓體天形外方作地¶
象精光熠熠角生浪熟視乃有紺羅文瑩潤無與比玩¶
<pb:KR4d0103_WYG_001-16b>¶
愛何可論我今樗散無所事特贈華陽鴻筆麗藻人吾¶
聞蜀都多學士寘諸文府為戰具君如窮經遂絶筆請¶
與大軸傳後嗣¶
　　春日行¶
宫梅撲地白氊班細栁結烟金縷繁春華年年來不已¶
人生七十半衰殘少時豪放猶不敵何况羈棲落荆蠻¶
囊中琵琶金鳳閒古曲情深屬誰彈病目矇矇對荒山¶
東風有意為挎關棄置萬事一夢還江湖水深愁夜寒¶
<pb:KR4d0103_WYG_001-17a>¶
　　春霖¶
春霖漫不已楊栁一何衰江國多晏寒㣲晹來亦遲豈¶
不念向榮惜逐秋風悲植物固如此勞生何可為誰將¶
區中境遙與青松期匆匆從古然滯念良可遺¶
　　養猿¶
孤猿逸重巘清嘯久不聞中懐為牢落日跂呉山雲宓¶
子有深致逺將清思分蕭颯野人姿慰我澧江濆動靜¶
得真性超然離世紛春華二月來苑囿爭敷棻誰言關¶
<pb:KR4d0103_WYG_001-17b>¶
閉趣聊以樂朝曛毋懐故山歸吾將汝為羣¶
　　甲辰年五月十五日夜澧陽觀月¶
少年悵不樂明日何為哉揚眉一遐賞寂寂更傷懐念¶
昔吾州樂泛舟湖上來佳賓適所好歡計成金罍妖歌¶
有送響度曲清且哀留連夕陽下夜色起山隈光明水¶
晶域素彩中天開龍香弄㣲風四顧絶纎埃澄波照上¶
下倒影出瑤臺紅燭漸向㣲始知夜漏催美人屢更衣¶
含笑玉山隤歡樂殊未央皷枻中洲違人生無憂患遇¶
<pb:KR4d0103_WYG_001-18a>¶
樂且銜杯悵余失交臂萬里來天涯羇愁那無感情慮¶
長如灰神逰忽自笑安知顧形骸¶
　　隂溽¶
楚梅半已熟苦雨含悽愴不嫌茅屋疎頓喜方池漲洞¶
庭納七澤萬里相搖漾凝隂有餘潤&KR1480;霈極浩蕩古稱¶
卑濕地久痗累丁壯况我憔悴人那能保無恙蓮下雙¶
鳬嬉竹裏隂泉響幸無世慮迫聊且安俯仰¶
　　清晨¶
<pb:KR4d0103_WYG_001-18b>¶
清晨振衣起起步方池側徘徊俯丹檻倒影見敧魄不¶
識嵇中散定非風塵格長懐謝靈運本自林泉客吾衰¶
厭世道不以形為役顧非冕弁人冕弁非所適¶
　(永嘉有謝公嵓向逰其/中觀畫像像甚質野)¶
　　稚子¶
讀書北軒下獨翫太古清稚子請我說糟粕顧何明念¶
彼硜硜人方起浩浩情遺兹以蹈彼於理或易平深愧¶
鄒魯生章句誓成名記問數寸間孰知躬所行為人鬻¶
<pb:KR4d0103_WYG_001-19a>¶
所有利如九河傾中性或易遷吾志將難攖汎然美造¶
化庶使學躬耕¶
　　澧陽大水¶
澧陽地湫底夏雨無時休疏惡三尺地民阽為魚憂竹¶
屋易飄蕩薄哉生生謀羇人豈但免餓𨽻資桴浮洞庭¶
信巨浸畜洩浮荆州無迺中江隘千里壅其流永懐吾¶
州樂宅土何夷猶海隘不厭多嵗旱亦有收胡為此契¶
濶暴下安得瘳嗟嗟南土人狐貉守一丘¶
<pb:KR4d0103_WYG_001-19b>¶
　　崇山¶
少小諷二典已知崇山遙朅來澧川溪迺更識岧嶤始¶
詠皇國盛土宇包前朝荒徼撫民社置官頒教條頓驚¶
羇旅迹舟車任飄飄中吳五千里衝渉信已遼使人重¶
增念鬱結自無聊何當奮歸棹江漢水迢迢¶
　　簫鼓曲¶
樂不在歡合悲不在生離感此簫鼓曲已堪華髪衰月¶
明大隄路雨暗浙江西狼籍一盃酒凄凉千里期誰言¶
<pb:KR4d0103_WYG_001-20a>¶
天涯恨逸韻起相思清角竟不返悒然心不怡¶
　　諷仕二首¶
仁治貴不殺為吏滋頑蔽孰謂才不才跂跂在髙位詔¶
䇿暴過惡行建元侯斾冗散坐姦贓還來咨善地世無¶
三年黜焉得終身廢遂使貪猾人昻昻罔知畏政治明¶
賞罰於法不假易吁嗟韓馮翊胡為子孫戒(一/)聖人不出¶
世斯民憂倒縣仁心欲援手寧以身為先仲尼貴用我¶
孟子推諸天二聖有特立何嘗持後前後來迺昧已惘¶
<pb:KR4d0103_WYG_001-20b>¶
惘為利牽紛挐竊古語不顧内所愆信如一丘壑孰有¶
然不然茍伸刀割用於世巳為賢鼎鼐雜錡釡誰知重¶
烹煎然提地史録不如觀長川(二/)¶
　　池上¶
池上少人迹多霖含㣲陽幽禽有清弄戲翼沙洲旁顧¶
余不知懼知是機已忘¶
　　贈大中鎮國長老¶
昔從東南來稅駕依金地迎風步峻閣始眺澧陽市蒼¶
<pb:KR4d0103_WYG_001-21a>¶
茫烟霧下一水縈如袂夷落雜連峰精廬遙相峙宅土¶
信羇客杜門忽彌歲風雲一蕭散身世兩無累懐歸悵¶
有感史遷念留滯引脰企昔逰野馬埋蒼翠何時藍轝¶
去復將老師值請掃嵓下石為述空王偈¶
　　逰瑞嵓¶
已恨初年不學仙老來何處更參禪西風搖落嵗事晚¶
卧對髙嵓看落泉¶
　　天竺白雲堂¶
<pb:KR4d0103_WYG_001-21b>¶
四十餘年隨世緣眼昏頭白更茫然它時一念若不斷¶
來向此山開福田¶
　　雪竇山¶
世路衮衮何年休青山白雲且淹留千尋飛雪下嵓竇¶
落日洗耳前溪頭¶
　　龍潭¶
潭中有龍不可見但見瀑水從天來我欲垂鈎畏血指¶
却上北嶺聽奔雷¶
<pb:KR4d0103_WYG_001-22a>¶
　　金鵞方丈¶
金鵞山勢髙崔崔乗興已泛滄州迴計較百年能幾日¶
不知此地何時來¶
　　漁浦躬師¶
江東江西多舊逰十載重來蓬鬢秋多愧老師觀自在¶
慇懃渡口送歸舟¶
　　金山竇覺師¶
不安甽畝强西逰二月春風占渡頭寄語道人莫相笑¶
<pb:KR4d0103_WYG_001-22b>¶
歸時迎我到瓜洲¶
　　西上¶
二年為客厭西東白髪生來百事慵道路莫驚行李薄¶
初無盛意學終童¶
　　道旁¶
道旁桃李鬭芳菲歡意長隨斷夢歸夢去夢來何可計¶
春風斜日鴈孤飛¶
　　暫來¶
<pb:KR4d0103_WYG_001-23a>¶
重入都城誰與鄰暫來還去不知春繁華年少莫相笑¶
身是無為閒道人¶
　　東歸¶
斷知無樂亦無憂薄有田園滄海頭得意已同毛義去¶
欣然載酒上東舟¶
　　寄四明神智師¶
甬水樓頭看盡山南城寺裏扣禪關老師多事猶相記¶
千里馳書慰病孱¶
<pb:KR4d0103_WYG_001-23b>¶
　　寄雅上人¶
幽樂軒前春欲歸紅葩緑萼鬭芳菲一杯新酹邀誰飲¶
石首魚鮮赤蠏肥¶
　　題寄老軒¶
道人寄老故山前雪頂霜眉意嗒然門外少年方作樂¶
誰家為汝說因緣¶
　　次韻酬郎祖徳¶
老去法光不足驚嬰尋世事或能精眼花頭白終無用¶
<pb:KR4d0103_WYG_001-24a>¶
卧看紗窻曉日明¶
　　次韻酬明發華宗¶
長卿倦逰欲東還幸與諸公俱出闗世事轉頭都委夢¶
人生何計得長閒殘花爛漫飄村塢細雨亷纎隔碭山¶
誰寫熈寧十才子老夫亦入畫圖間¶
　　承示㑹稽大資政公思歸篇輙次元韻¶
進退不辱古已稀能如二疏蓋有數中間已辭五鼎食¶
今年欲潔一身去引身欲去强辭老東部聊復頒寛詔¶
<pb:KR4d0103_WYG_001-24b>¶
人間萬事如一夢何人顛倒真可笑紅梅夜發新春枝¶
黄堂晏坐賦思歸巳知無心更無礙青山歴歴孤雲飛¶
　　赴齋¶
爾來世事久忘懐十日長關九日齋白髪蒼顔見無相¶
不妨應供此間來¶
　　翻經䑓¶
不見康樂初翻經崇臺百尺但有名當時妙意遙可想¶
木葉落盡青山横¶
<pb:KR4d0103_WYG_001-25a>¶
　　和美叔澄心堂¶
已悟無生杜世機誰能操筆更題詩平居赤軸粗有適¶
老去長齋不强持炯炯色空都可計紛紛多事豈煩知¶
有人欲識澄心要但問君知我為誰¶
　　答文翁¶
陶令初尋彭澤來相如已構臨邛臺正當銜杯行樂事¶
恵我鴻筆何為哉湖中多魚近易捕石上老蕨拳未開¶
夫子不肯至我室行駕畫舸遙相陪¶
<pb:KR4d0103_WYG_001-25b>¶
　　奉陪穎叔賦欽院牡丹¶
昔年曾到洛城中玉椀金盤深淺紅行上荆溪溪畔寺¶
愧將白髪對東風¶
　　顧浦觀潮¶
放舟顧浦望江流烟雨㝠㝠小麥秋長憶故園逰觀樂¶
不知此地有潮頭¶
　　崐山¶
崐崘山在玉關西此地還疑晴有嵠玉石不分殊可惜¶
<pb:KR4d0103_WYG_001-26a>¶
背臨斜日望虹霓(久旱禱雨山/下故有落句)¶
　　題大中寺覺雲師壁¶
老來情緒似秋烟水畔林間不計年世事紛紛何可較¶
城西寺裏學參禪¶
　　題廣嚴禪師房¶
二十餘年談性空不知强聒盡無功愁來白髪如秋草¶
為置浮生斷夢中¶
　　西舍¶
<pb:KR4d0103_WYG_001-26b>¶
壯志已謝不復尋無賴老境行見侵已知筋力不自任¶
况復華髪如霜林少年裁詩喜言老誰知老大都無心¶
閒學維摩坐禪定戸外唧唧鳴幽禽¶
　　鄞江上作¶
秋潮拍江余欲去二年窮谷江之下疾目不矚西飛鴻¶
幽懐長寄斜陽樹且余欲行去何之白雲繚繞故山棲¶
蒼顔終不為人役不妨抱甕治田畦¶
　　湖亭懐子美¶
<pb:KR4d0103_WYG_001-27a>¶
秋來湖亭誰與樂荷華已摧栁葉落憶昔榜舟乗夜月¶
行觴數與君相酢如今一西復一東有如萍苴流水中¶
白頭無心治世故何時勝處重相逢¶
　　龜兹舞¶
龜兹舞龜兹始自漢時入樂府世上雖傳此樂名不知¶
此樂猶傳否黄扉朱邸晝無事美人親尋教坊譜衣冠¶
盡得畫圖看樂器多因西域取紅緑結裀坐後部長笛¶
短簫形製古雞婁揩鼓舊所識饒貝流蘇分白羽玉顔¶
<pb:KR4d0103_WYG_001-27b>¶
二女髙髻花孔雀羅衫金畫縷紅靴玉帶踏筵出初驚¶
翔鸞下𤣥圃中有一人奏羯鼓頭如山兮手如雨其間¶
曲調雜晉楚歌詞至今傳晉語須臾曲罷立前廡歎息¶
平生未嘗覩清都閬苑昔有夢寂寞如今在何所我家¶
家住江海涯上國樂事殊未知玉顔邀我索題詩它時¶
有夢與誰期¶
　　寄文翁¶
白兔觀邉仙路長華林修竹到南莊比鄰雞犬易過屋¶
<pb:KR4d0103_WYG_001-28a>¶
適意琴書動滿牀目斷鶺鴒分漢節心隨鴻鴈極天潢¶
欲移畫舸遙相訪正恐田家五月忙¶
　　答金山禪師¶
逺公手札逺相招陶令懷歸正鬱陶遙想宴堂長夏靜¶
坐臨江水看風濤¶
　　春晚偶題¶
幸有陶公五株栁不戀河陽千樹花數日東風吹欲盡¶
小軒寂寂日西斜¶
<pb:KR4d0103_WYG_001-28b>¶
　¶
　¶
　¶
　¶
　¶
　¶
　¶
　雲巢編巻一¶
